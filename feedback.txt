Hallo Daan, 

Ik stuur je deze email als feedback over het introductieproject vak. Ik wil graag mijn ervaringen delen 
nu het project is afgerond.  

Allereerst vond ik het vak erg leuk, vooral omdat we een game mochten maken. Hoewel het soms uitdagend was, maakt dit de opdracht juist boeiend.
Het voelde niet als "schoolwerk" maar als iets creatiefs waar ik echt in kon duiken. 

De Blackjack tutorial was voor mij een sterk punt. Deze was duidelijk uitgelegd en gaf me een solide basis om verder op te bouwen. 
Ik waardeerde vooral de vrijheid die we daarna kregen om zelf te kiezen welke extra features we wilden toevoegen.
Voor mij waren dat onder andere het geanimeerde startmenu en de particle effects. Door deze keuzevrijheid heb ik veel meer 
bijgeleerd dan wanneer alles strikt was voorgeschreven. Het voelde alsof ik eigenaar was van mijn project. 

Een aspect waar ik wat minder duidelijkheid over had, waren de comminicatie challenges. Als toekomstige programmeur vond ik 
het juist interessant om te zien dat communicatie zo'n belangrijk onderdeel is van ons vak. Veel mensen denken dat programmeurs 
alleen maar met computers werken, maar dit project liet zien dat praten en schrijven over je werk minstens zo belangrijk is. 

Wat ik lastiger vond, was het nut van de verschillende challenges die we tussendoor moesten doen. Soms kon ik de antwoorden 
online vinden of aan ChatGPT vragen, waardoor ik niet helemaal begreep wat ik er precies van moest leren. 
Misschien zou het helpen als er bij zulke opdrachten wat meer context of duiding wordt gegeven over waarom ze relevant zijn voor 
een project zoals dit. Dit zou kunnen voorkomen dat studenten (zoals ik) het gevoel krijgen dat ze iets 'slecht' hebben gedaan, 
terwijl ze gewoon het grotere plaatje missen. 

Al met al kijk ik positief terug op het project. Het heeft me niet alleen Pygame en Python beter leren kennen, maar ook 
geleerd hoe ik zelfstandig problemen kan aanpakken, feedback kan verwerken en over mijn werk kan communiceren. 
Dat zijn vaardigheden die ik zeker meeneem naar toekomstige projecten.

Bedankt voor de goede begeleiding dit semester.


Met vriendelijke groeten, 
Eli Werner
